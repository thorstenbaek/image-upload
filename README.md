# Opplasting av bilder
Vi ønsker mange bilder tatt av foreldre og barn i korpset til jubileumsboka.

Bilder får ofte dårligere kvalitet når de lastes opp i sosiale medier eller sendes på e-post. Da er de ikke lenger egnet til trykk. Derfor har vi laget denne app'en, der dere selv kan laste opp bilder til oss i redaksjonen. Selv om bildet ikke er helt perfekt kan det brukes. Vi kan fint bruke utsnitt av bildene også.

## Hvem er du?
For at vi skal ha en viss kontroll på hvem som laster opp bildene må du logge deg på via __Facebook__. Hvis du kom til denne siden via en lenke i Facebook-appen eller Messenger, må du åpne den i Safari/Chrome og logge på Facebook på nytt her. App'en trenger en Facebook-sesjon i nettleseren. 

## Hvordan gjør jeg det?
Når du har logget inn ser du ditt eget profilbilde fra Facebook, ditt navn og en knapp for å laste opp bilder. Trykk på denne for å laste opp et bilde. Fra mobilen kan du velge å søke i bildearkivet ditt eller ta et nytt bilde. Velg bildet du ønsker å laste opp og du får opp ditt bilde og noen felter der du kan skrive litt om bildet. 

* Tittel - fritt valgt tittel på bildet
* Hendelsesdato - når ble dette bildet tatt?
* Fotograf - hvem skal krediteres for dette bildet?
* Beskrivelse - skriv gjerne litt om bildet ditt her
* Korps - hvilket korps er på bildet? Hvis bildet viser noe annet enn korps, velger du __annet__.

Du kan avbryte opplasting av bildet ved å trykke __Avbryt__. 

Trykker du __Last opp bilde__ blir bildet og opplysningene sendt til oss, og du kommer tilbake til forsiden som nå viser en liste med alle bildene du har lastet opp.

Hvis du angrer deg, eller gjorde noe feil kan du slette bildet ved å trykke på menyen øverst til høyre i hvert bilde (tre prikker). Da får du opp en meny med valg for __Slett__. Du kan lukke denne menyen ved å trykke utenfor eller på __X__

## §
Vi lagrer kun navn og e-postadresse å holde orden på hvem som har lastet opp bildene og for å kreditere riktig fotografer. Alle data lagret elektronisk vil bli slettet straks jubileumsboka er sendt til trykking. 

Ved å bruke denne appen aksepterer du at vi lagrer data om deg. 

Vi tar en gjennomgang av alle utvalgte bilder med skolekorpsets leder for å fjerne bilder av personer som har bedt om å ikke bli publisert.

Ved å laste opp bilder her samtykker du i at vi kan bruke bildene vederlagsfritt i Lillestrøm skolekorps' jubileumsbok. 

## Problemer?
Løsningen er først og fremst tilpasset mobil, men den fungerer også teknisk i nettleseren på PC.
Ta kontakt med Thor Stenbæk på e-post thorstenbaek@gmail.com for support.

Vennlig hilsen
Redaksjonen for jubileumsboka