# Opplasting av bilder
Vi ønsker mest mulig bilder tatt av foreldre og barn i korpset til jubileumsboka.
Da bilder ofte mister sin kvalitet når de lastes opp i sosiale medier eller sendes på e-post, og dermed ikke lenger er egnet til å trykke, har vi denne appen, der dere selv kan laste opp bilder til oss.

## Hvem er du?
For at vi skal ha en viss kontroll på hvem som laster opp bildene må du logge deg på via Facebook. Hvis du kom til denne siden via en lenke i Facebook-appen eller Messenger, må du åpne den i Safari og logge på Facebook på nytt her. 

## Hvordan gjør jeg det?
Når du har logget inn ser du ditt eget profilbilde på Facebook, ditt navn og en knapp for å laste opp bilder. Trykk på denne for å laste opp et bilde. Fra mobilen kan du velge å søke i bildearkivet ditt eller ta et nytt bilde. Velg bildet du ønsker å laste opp og du får opp ditt bilde og noen felter der du kan skrive litt om bildet. 

* Tittel - fritt valgt tittel på bildet
* Hendelsesdato - når ble dette bildet tatt?
* Fotograf - hvem skal kretideres for dette bildet?
* Beskrivelse - skriv gjerne litt om bildet ditt her
* Korps - hvilket korps er på bildet? Hvis bildet viser noe annet enn korps, velger du __annet__.

Du kan avbryte opplasting av dette bildet ved å trykke __Avbryt__
Trykker du __Last opp bilde__ blir bildet og opplysningene sendt til oss, og du kommer tilbake til forsiden som nå viser en liste med alle bildene du har lastet opp.

Hvis du angrer deg, eller gjorde noe feil kan du slette bildet ved å trykke på menyen på hvert bilde. Da får du opp en meny med et valg for å Slette. Du kan lukke denne menyen ved å trykke utenfor eller på __X__

## Problemer?
Løsningen er først og fremst tilpasset visning på mobil, men den fungerer også teknisk i nettleseren på PC.
Ta kontakt med Thor Stenbæk på e-post thorstenbaek@gmail.com for support.